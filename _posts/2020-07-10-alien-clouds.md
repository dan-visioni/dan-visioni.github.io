---
title: 'Nuvole Aliene'
date: 2020-7-10
permalink: /posts/2020/7/nuvole-aliene/
tags:
  - climate change
  - clouds
  - methane
---

Nuvole Aliene
======
<p>In queste ultime settimane in molti hanno riportato l&rsquo;osservazione di un cielo coperto di nubi soffuse di un alone bluastro, quasi fossero illuminate, subito dopo il tramonto. Meravigliose, s&igrave;, ma anche un po&rsquo; spaventose&hellip; Come &egrave; possibile? Qualcuno si sta divertendo a fare qualche scherzetto?&nbsp;</p>
<p>No, niente alieni, possiamo assicurarvelo. I fortunati osservatori hanno osservato un fenomeno abbastanza raro &ndash; quelle che vengono chiamate &ldquo;nubi nottilucenti&rdquo;. Le chiamiamo nubi, ma hanno davvero poco a che fare con i nuvoloni temporaleschi di tutti i giorni. Al contrario di quelli, infatti, che si trovano solo pochi chilometri sopra le nostre teste, le nubi nottilucenti si trovano nella mesosfera, tra i 60 e gli 80 km di altezza, e sono visibili in estate, quando la mesosfera &egrave; pi&ugrave; fredda, ad alte latitudini (tra 50&deg; e 70&deg;) [1](https://www.nature.com/articles/204014a0.pdf). Sembra poco, per noi abituati a viaggiare in orizzontale, ma in realt&agrave;, in verticale, &egrave; un mondo completamente diverso. Le temperature sono pi&ugrave; fredde di quelle medie sulla superficie di Marte, meno di -100 &deg;C! In queste strane, aliene condizioni, &egrave; facile immaginare che l&rsquo;acqua ghiacci con facilit&agrave;. Il problema &egrave; che di acqua, a quelle altitudini, praticamente non ce n&rsquo;&egrave; (l&rsquo;aria del Sahara contiene 100 milioni di volte pi&ugrave; particelle d&rsquo;acqua della mesosfera). L&rsquo;unica sorgente possibile deve venire dagli strati atmosferici inferiori, ed &egrave; proprio questo che, a volte, succede. L&rsquo;aria troposferica, molto pi&ugrave; umida, come il pi&ugrave; bravo dei surfisti &ldquo;viaggia&rdquo; sulle onde di gravit&agrave; atmosferiche che si muovono dal basso verso l&rsquo;alto, e che arrivate in mesosfera, dove l&rsquo;aria &egrave; molto rarefatta, si dissipano, aumentando temporaneamente l&rsquo;umidit&agrave; locale (supersaturazione) [2](https://agupubs.onlinelibrary.wiley.com/doi/full/10.1002/2014GL062776).&nbsp;</p>
<p>Basta questo a produrle? Non proprio. Nonostante il freddo, per formare questi minuscoli cristalli di ghiaccio (qualche decina di nanometri) serve un altro ingrediente, un nucleo solido che renda il processo di coagulazione e congelamento pi&ugrave; facile. Questi nuclei sono anche loro difficili da ottenere in quei luoghi, e ci sono ancora dubbi sulla loro provenienza. Una delle teorie pi&ugrave; accreditate &egrave; che tali particelle vengano&hellip; dallo spazio, e che siano il residuo di micrometeoriti [3](https://journals.ametsoc.org/jas/article/24/5/577/17350/Interplanetary-Particles-and-Noctilucent-Clouds). Quindi s&igrave;, forse ci sbagliavamo, e queste nuvole sono davvero aliene!&nbsp;</p>
<p>E infine, prendendo qualcosa dalla terra e qualcosa dal cielo, abbiamo tutti gli ingredienti per la formazione di queste magiche nubi, capaci di intercettare i raggi obliqui del sole morente e di illuminarsi come festoni natalizi, allietando le nostre calde serate estive. Ma durante l&rsquo;ultimo secolo, una grande curiosit&agrave; a spesso assalito i ricercatori: se queste nubi sono cos&igrave; magnifiche, perch&eacute; non se ne trova traccia da nessuna parte prima della fine dell&rsquo;800? Possibile che i nostri antenati fossero cos&igrave; distratti? La risposta (scusate se vi roviner&agrave; la festa!) &egrave; che sono le nostre attivit&agrave; ad aver reso questo fenomeno cos&igrave; frequente e brillante. Il metano prodotto dalle attivit&agrave; umane (e ne produciamo sempre pi&ugrave;, e la sua concentrazione &egrave; quasi quadruplicata rispetto alle precedenti ere geologiche), infatti, ha la tendenza ad ossidarsi, specialmente in stratosfera, trasformandosi in anidride carbonica e vapor d&rsquo;acqua. Proprio questo aumento di vapor d&rsquo;acqua di origine antropica renderebbe queste nuvole cos&igrave; magiche molto pi&ugrave; facili da osservare [4](https://agupubs.onlinelibrary.wiley.com/doi/full/10.1029/2001JD001345).</p>

<img src='/images/noctilucent.jpg'>